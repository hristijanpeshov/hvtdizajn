Проектот претставува апликација која ќе ги лоцира банките, автоматите за вадење пари и менувачниците во центарот на градот Скопје и детално ќе опише како да се стигне до соодветната локација, користејќи оптимална рута. Истата ќе биде веб базирана и корисниците ќе може да ја пристапат користејќи стандарден веб прелистувач, без притоа да треба да инсталираат дополнителни елементи.
Апликацијата ќе нуди приказ на сите банки, менувачници и банкомати, заедно со информациите за истите, кои ќе се состојат од името на објекот и типот на објект. Дополнително на корисникот ќе му биде прикажана и оддалеченоста на објектите од неговата моментална локација. На апликацијата ќе биде достапна интерактивна мапа, каде на корисникот ќе му бидат прикажани сите локации од каде може да ги добие потребните услуги. Од мапата ќе може да избере посакувана локација и системот ќе го навигира до таа локација.
Оваа апликација ќе биде корисна главно за туристите кои ќе сакаат да извадат или да заменат пари од друга валута или пак да извршат одредени уплати, меѓутоа и за сите оние кои не знаат каде во близина може да добијат ваква услуга. 
